\chapter{Isolation och jordning}

Isolation och jordning är samlingsbegrepp för ett antal viktiga koncept för
att reducera störningar, som även berör EMC och elsäkerhet. Detta är viktiga
koncept både när man bygger en installation och när man designar utrustning.
Det skapar också förståelse för hur utrustning är designad, vilket gör det
enklare att använda den på ett korrekt sätt.

\section{Isolation}
\index{isolation}
\index{isolator}
\index{galvanisk isolation}
\index{isolation!galvanisk}

\emph{Isolation} (eng. \emph{isolation}) är ett samlingsbegrep för att separera
olika signaler. Den första enkla separationen är den hos en \emph{isolator},
dvs. ett material som inte leder ström så bra. Det är den mest grundläggande
formen av isolation, som förhindrar elektrisk ledning mellan ledningar.

Man brukar prata om \emph{galvanisk isolation} (eng. \emph{galvanic isolation})
för en isolation som inte kan leda likström. Transformatorer används ofta för
att åstadkomma galvanisk isolation.

Nu är isolation inte begränsat till enbart likström, utan även växelspänning
kan behöva isoleras. Hur god isolationen är kan antas beror kraftigt på
frekvensen, och de åtgärder man gör bör anpassas för hur god isolation man
behöver eller vill ha för olika frekvenser. Man kan t.ex. vilja ha god
isolation vid sändar och mottagarfrekvensen 14 MHz, men inte vill ha galvanisk
isolation för det gemensamma 12 V kraftaggregatet.

\section{Jordning}
\index{jordning}
\index{bonding}
\index{jordnät}
\index{bonding network}
\index{blomjord}
\index{skyddsjord}
\index{nolla}

\emph{Jordning} (eng. \emph{bonding}) eller dagligt tal \emph{jord} (eng.
\emph{ground}, \emph{earth}) är en kopplings-strategi för att få samma
referens-potential i olika delar av en elektrisk koppling. Man bygger ett
\emph{jordnät} (eng. \emph{bonding network (BN)} \cite[3.2.1]{K27-1991} och
\emph{earthing network}) \cite[3.1.3]{K27-1991} för att koppla samman de olika
jordpunkterna.

Den engelska termen \emph{bonding} och även \emph{bondning network} ger en
indikation på vad det handlar om, nämligen en metod att knyta samman flera
olika delar av en design eller installation för att ha en gemensam
referens-spänning. Det är helt enkelt en galvanisk sammankoppling.

Många gånger kallas den referens-potentialen för \emph{jord-potential} för att
det är väldigt behändigt att använda jorden som referens, helt enkelt gräva ned
en ledare i marken, t.ex. jordspett (eng. \emph{earth electrode})
\cite[3.1.2]{K27-1991}, för att den vägen få tillgång till jordpotentialen.

Jorden och jordning är dock ofta missförstått, det finns en övertro på att man
kan ta ned störningar med enbart jordning. Det förekommer också att man
upplever att man har problem där jorden upplevs skapa störningar, varvid en
del felaktigt bryter jorden, och därmed \emph{skyddsjorden}, något man inte
får gör av elsäkerhetsskäl.

På samma sätt tror många att man kan göra sig av med en stor växelström i
jorden. Detta kallas ibland lite skämtsamt för \emph{blomjordning}, för att
man inte tagit hänsyn till jordledarens resistans och induktans, vilket gör
att växelström inte tar sig så långt då ledaren motarbetar den, och då kan man
lika gärna lägga sin jordanslutning ned i en blomkruka för där gör den lika
god nytta.

Inom elkraft förekommer även termen \emph{nolla} (eng. \emph{neutral}), den
kan lätt förväxlas med jorden, men skall hanteras separat från skyddsjord utom
där elsäkerhetsföreskrifter föreskriver att de skall vara sammankopplade.
Nollan är den ledare som är retur-ledare för strömmen. Nollan är sammankopplad
med skyddsjorden i elcentralen, men sedan hanteras den som en separat ledare.
Man får inte koppla ihop dem för att spara ledare!

\subsection{Seriekoppling av jord}

Den enklaste uppkopplingen av jordförbindelse är att seriekoppla jorden
\cite[3]{ott1988} mellan ett antal strömförbrukare.

Ponera att vi har tre ström-förbrukare som var och en bidrar med en ström
\(I_1\), \(I_2\) och \(I_3\), och att dessa är seriekopplade till en
jordanslutning. Från jordanslutningen till ström-bidraget \(I_1\) har vi
impedansen \(Z_1\), och från den punkten har vi impedansen \(Z_2\) fram till
ström-bidragen \(I_2\) och slutligen impedansen \(Z_3\) fram till \(I_3\).

En naiv tolkning är att spänningen \(U_1\) för ström-bidraget \(I_1\) blir
\(U_1 = Z_1 I_1\), vidare \(U_2 = (Z_1 + Z_2) I_2\) och
\(U_3 = (Z_1 + Z_2 + Z_3) I_3\) för det blir det ju om varje ström ansluts var
och en för sig, dvs. normal seriekoppling av impedanserna. Denna analys är
dock för enkel för att ta hänsyn till fallet när strömmarna ansluts samtidigt,
eftersom strömmar och spänningar kommer samverka.

Den totala strömmen genom första impedansen \(Z_1\) blir ju summan av de tre
strömmarna, därför måste också spänningen höjas med det bidraget. Den första
spänningen blir därför \(U_1=Z_1 (I_1 + I_2 + I_3)\). På liknande sätt blir
den andra spänningen den från de bägge strömmarna \(I_2\) och \(I_3\) samt
spänningen \(U_1\) och därför blir \(U_2 = U_1 + Z_2 (I_2 + I_3)\).
Slutligen blir den sista spänningen \(U_3 = U_2 + Z_3 I_3\). Med förenkling
får vi \(U_1=Z_1 I_1 + Z_1 I_2 + Z_1 I_3\),
\(U_2 = Z_1 I_1 + (Z_1 + Z_2) I_2 + (Z_1 + Z_2) I_3\) och
\(U_3 = Z_1 I_1 + (Z_1 + Z_2) I_2 + (Z_1 + Z_2 + Z_3) I_3\). Vi ser då att
störningen blir \(\Delta U_1 =  Z_1 I_2 + Z_1 I_3\),
\(\Delta U_2 = Z_1 I_1 + (Z_1 + Z_2) I_3\) och
\(\Delta U_3 = Z_1 I_1 + (Z_1 + Z_2) I_2\) respektive, vilket är ett tydligt
exempel på hur strömmarna stör varandras spänningar och därmed har avsaknad
av isolation.

Fördelen med seriekopplad jord är förstås att man får flera korta anslutningar
men däremot kommer summeringen av de olika strömmarna göra att man får dålig
isolation mellan de olika jord-strömmarna och hur noll-potentialen upplevs.

\subsection{Parallellkoppling av jord}
\index{stjärnjordning}
\index{jordning!stjärn-}
\index{skyddsjord}
\index{nolla}

Om vi istället ansluter våra tre laster med individuella ledare till jord
kommer de olika strömmarna inte att samverka, detta är en parallell koppling
av jord \cite[3]{ott1988}. Vi har därmed åstadkommit en isolation mellan
strömmarna med avseende på jord-anslutningen.

Dock kommer kommer varje ström-källa uppleva en förskjutning i spänningen av
sin jord som beror på dess egen ström och impedansen den har till jord. För att
minska denna effekt kan en minskad strömförbrukning förstås användas, eller
oftare med en förbättrad jord.

Givetvis kan även varje ström-förbrukare ha två jordar, parallellt.
Elkraftsystemens användning av både \emph{skyddsjord} och \emph{nolla} är
just ett sådant system, där nollan är den som har strömmen och tillåts få
åka runt i spänning, medans skyddsjorden i allmänhet enbart har små strömmar.
Skyddsjordens funktion är också att kunna hantera stora strömmar vid skyddsfel,
för att kunna bryta tillförseln. Skydds-jorden har egentligen det som
sitt huvudsyfte, men ger ofta en bra jord-referens.

I apparater och även inne på kretskort kan man ha parallellkoppling. Det är även
känt som \emph{stjärnjordning} (eng. \emph{star grounding}) eftersom
kopplingsschemat ser ut att ha en stjärna från en gemensam punkt. Det kan vara
nyttigt att isolera jord för analoga signaler från digitala eller rent av
reläer, PA mm. Man försöker sätta stjärnan direkt vid anslutningen till
kraftaggregatet för att hålla dem så gemensamt som möjligt men med så lite
serie-jordnings-effekt som möjligt. Samma teknik används ofta för själva
kraft-distribusionen av samma skäl.

\subsection{Sammankoppling av apparater}
\label{sammankopplingavapparater}
\index{jordbrum}

I ett system där man har gjort parallella jordar i matningen,
men man nu vill koppla samman två apparater för att överföra en signal.
En första naiv lösning är ju att helt enkelt bara dra en tråd från den ena
apparaten över till den andra. Eftersom de har jord-anslutning så har de ju en
gemensam jord-referens.

Problemet är ju att för den första apparaten som har strömmen \(I_1\) att gå i
anslutningsimpedansen \(Z_1\) till jorden så ger det en spänning
\(U_1 = Z_1 I_1\) på den jordanslutningen. På samma sätt kommer den
andra apparaten att uppleva jorden med en förskjutning av jordspänningen på
\(U_2 = Z_2 I_2\). Om den tänka utspänningen är \(U_{ut}\) så kommer den
egentligen utspänningen vara \(U_3 = U_{ut} + U_1\). Om vi för stunden antar att
det inte går någon anmärkningsvärd ström i ledaren över till den andra
apparaten så kommer den uppleva det som en in-spänning \(U_{in}\) i förhållande
till sin jordpotential \(U_2\) dvs. \(U_{in} = U_3 - U_2 = U_{ut} + U_1 - U_2\).

Vi ser här att skillnaden i jord-potential kommer förskjuta den upplevda
inspänningen \(U_{in}\) från den avsedda spänningen \(U_{ut}\) med skillnaden i
jordpotential, dvs. \(U_1 - U_2\) som i sin tur beror på anslutningsimpedanserna
och strömmarna. Överföringen kan därför ha problem med sin isolation.

Det här illustrerar grunden i hur \emph{jordbrum} (eng. \emph{hum}) brukar
uppstå när man kopplar ihop två apparater.

\subsection{Isolerad jordning}
\index{isolerad jordning}
\index{jordning!isolerad}
\index{IBN}
\index{signaljord}
\index{flytande}
\index{jordning!flytande}
\index{jordbrum}
\index{chassijordning}
\index{jordning!chassi}
\index{ledningsbunden störning}

En strategi för att skapa isolation från jord-vägen är att helt enkelt
isolera signalerna och dess jord från den av kraftförsörjningen, detta kallas
för \emph{isolerad jordning} (eng. \emph{isolated bonding} även \emph{isolated
bonding network (IBN)}) \cite[3.2.4]{K27-1991}.
Man börjar plötsligt prata om \emph{skyddsjord} skilt från \emph{signaljord}
(eng. \emph{signal ground}).

För apparater med växelströmsmatning har man redan en transformator, som ju
tillhandahåller en galvanisk isolation mellan primär-sidan (elkraft) och
sekundär-sidan (elektroniken). Genom att helt enkelt hålla signal-jorden
\emph{flytande} (eng. \emph{floating}), dvs. utan någon galvanisk koppling
till skyddsjord, så kan man istället koppla samman signal-jord på två apparater
med separata ledare.

Om vi återgår till de bägge två apparaterna, så kan vi nu istället för att
använda oss av elnätets skyddsjord låta apparaternas signaljord vara kopplad
med en kabel parallel med signal-ledaren. Har vi en förhållandevis låg ström
genom den impedans som kabeln har så kommer det fungera fint.

Det här scenariot liknar det hos en normal hemma-stereo t.ex. och ändå kan det
uppstå \emph{jordbrum} i denna koppling. Det finns flera skäl. Ett skäl är att
transformatorer visserligen erbjuder en galvanisk isolation, men de är även
kapacitiva spänningsdelare för den spänning som finns över primär-lindningen,
med 230 VAC spänning så behövs bara lite läckage över för att man skall
uppleva att isolationen brister. Det brukar vara rekommendabelt att helt
enkelt lasta denna spänningsdelare med ett motstånd, så att signaljord och
skyddsjord sitter ihop med ett någorlunda högt motstånd, ofta med en
kondensator parallellt, för att se till att reducera det bidraget men utan att
få för mycket störningar från den ström som kommer flyta mellan jordarna.

Ett annat scenario som skapar jordbrum är när man i någon ände råkar hårt
koppla samman signaljord och skyddsjord, typiskt att det blir oavsiktlig
kontakt mot chassi, som skall vara skyddsjordad. Själva chassit brukar man
prata om \emph{chassijordad}, men det är egentligen bara skyddsjord på de
flesta system.

För att isolationsjordning skall fungera måste alla kontakter vara isolerade
från chassit, och även signaljord får inte ha kontakt med chassi inuti
apparaten. Man behöver alltså försäkra sig om isolationsavstånd, vilket
väldigt lätt kan missas av att man har en skruv som råkar skrapa sig igenom
skyddslack t.ex.

En annan nackdel med isolationsjordning är att den gör det svårare att designa
för god EMC-täthet. För \emph{ledningsbunden störning} (eng. \emph{conductive
emission}) så vill man helst att kontaktens och kabelns skärm sitter i
chassijorden med så låg impedans (induktans) som möjligt. Isolationsjordning
kräver då att man kondensatorer som kopplar ihop ledarens jord med chassijord
och helst runt om för lägsta induktans.

Isolationsjordning rekommenderas inte för större system, då det blir svårt
att upprätthålla.

Det förekommer att man för att minska störningarna i ett isolationsjordat
system väljer att koppla bort skyddsjorden, för att på det sättet ha mindre
störningar. Detta får man ofta inte göra för då bryter man mot
elsäkerhetsföreskrifter och anläggningen riskerar bli farlig, då personskyddet
sätts ur spel. \textbf{Varje gång som skyddsjorden kopplas bort för att lösa ett
problem så har man skaffat sig ett större problem, vilket indikerar att man
valt en felaktig lösning.}

\subsection{Sammankopplad jordning}
\index{sammankopplad jordning}
\index{jordning!sammankopplad}
\index{jordloop}
\index{vagabonderande jordström}
\index{jordbrum}

En annan strategi är \emph{sammankopplad jordning} (eng. \emph{mesh bonding}
och \emph{mesh bonding network (mesh-BN)}) \cite[3.2.3]{K27-1991}
där man istället för att isolera satsar på att koppla samman jordarna, hårt.
Varje signalkabel sitter ansluten mot chassijord och därmed skyddsjord och
man låter därmed jordarna sammankopplas. Varje apparat har en ordentlig
jordanslutning som man ansluter till stativ-jord, jordskenor. Kablar läggs på
kabelstegar som jordas. I detta system kommer varje extra kabel koppla samman
jordarna hårdare, eftersom man parallell-kopplar många impedanser.

I ett system som har sammankopplad jord kommer man ofrånkomligen att behöva
hantera vad man kallar för \emph{jordloop} (eng. \emph{ground loop}) eller även
vagabonderande jordströmmar. Många gånger förklaras det som att man får en
loop som agerar loop-antenn för ett magnetfält. Det är dock sällan som ett
magnetfält är så starkt att det inducerar flera ampere av vanlig 50 Hz ström.

Om vi går tillbaka till sammankoppling av apparater (kapitel
\ref{sammankopplingavapparater}) där vi fick en skillnad av spänning mellan
jord-punkterna så kommer vi ha den även här, men nu ansluter vi ju en ledning
mellan dessa punkter, och då kommer det gå en ström som försöker utjämna
potentialen mellan de bägge jordanslutningarna, som då kommer närmare varandra.
Det är impedansen på kabeln som kommer avgöra hur stor strömmen blir och hur
nära de kommer varandra. Denna ström kan bli ansenlig och har man då en kabel
som har t.ex. tunn skärm så kommer kabeln helt enkelt bli varm. Det är därför
lämpligt att lägga en jordkabel parallellt med signalkabeln, för att låta den
med sin större tvärsnittsarea ta merparten av strömmen och därmed undviker man
värme och ström i signalkabeln.

Med en större kabel mellan kommer spänningen sjunka och den vägen kommer
\emph{jordbrummet} minska.

Fördelen med sammankoppling av jordar är att det blir enklare (och billigare)
att designa ur EMC-perspektiv, då man direkt kopplar jordströmmarna i chassit.
Man har inte heller problem med att man skulle råka jorda eller att man skulle
tappa den enda jord-vägen. Istället försöker man koppla ihop jordarna väl.

Ett vanligt problem är om man låter jordströmmarna gå genom kretskort, vilket
gör att man skapar lokala seriejordningsproblem. Man skall se till att
jordströmmarna knyter hårt till chassit, men svagt genom kortet för att på det
sättet få bästa möjliga isolation. Denna princip är också lämplig för att
kunna hantera t.ex. ESD skador.

En annan fördel är att man bygger en vana att jorda allt, och för varje
kompleterande jordning gör man systemet starkare.

\subsection{Balanserad signal}
\index{balanserad signal}
\index{jordbrum}
\index{galvanisk isolation}

För att ytterligare få isolation från jordbrum kan man använda en
\emph{balanserad signal} (eng. \emph{balanced signal}). Grundprincipen är att
man skicka samma signal två gånger, men med omvänt tecken, och sedan ta emot
den och bara titta på skillnaden mellan dem. Skulle nu en störning introducera
sig på dessa ledare gemensamt så påverkar detta inte skillnaden i spänning
mellan dem.

Redan tidigare har vi gjort liknande och försökt efterlikna
egenskaperna, för redan när vi skickade en enkel ledare så skickar vi en
spänning i förhållande till en referens-spänning och vi tittar på den
inkommande spänningen i förhållande till referens-spänningen. Dock har vi haft
problem att ha en bra gemensam sådan, och det är uppenbart att vi egentligen
observerar skillnaden i spänning.

Med balanserad signal tar vi steget fullt ut och separarar jord från signal
och skickar en signal som vars summa är en fix spänning medans skillnaden är
hela signalen. Det är som om signalen är neutral. Ofta är dock signalen av
praktiska skäl förskjuten.

Den balanserade signalen har jord, \emph{pluspol} och \emph{minuspol}.
\emph{Pluspolen} kallas även +, \emph{positiv polaritet}, \emph{het} (eng.
\emph{plus pole}, \emph{positive polarity} och \emph{hot}) medans
\emph{minuspolen} kallas även -, \emph{negativ polaritet}, \emph{kall} (eng.
\emph{minus pole}, \emph{negative polarity} och \emph{cold}).

Transformatorer passar väl för att både generera och ta emot balanserade
signaler, då de har en \emph{galvanisk isolation} för \emph{gemensam spänning}
men transformerar den \emph{diffrentiella spänningen}. Detta kan även göras med
aktiv elektronik så som op-ampar men även färdiga kretsar finns.

Transformatorer har fördelen att man kan få den galvaniska skillnaden genom
att helt enkelt bryta jordförbindelsen på ledaren. Dock, transformatorer har
inte fulländad isolation men kan däremot ofta hantera ganska stora spänningar,
vilket kan krävas i besvärliga sammanhang. För RF är dock transformatorer inte
balanserade och ger dålig isolation. Förbättrad isolation hos transformatorer
kan uppnås med ett eller två skärm-lager mellan lindningarna som kan anslutas
till respektive sidas jord.

Aktiv elektronik för balansering har sällan galvanisk isolation, men däremot
kan man upprätthålla hög impedans för den gemensamma spänningen, vilket kan
vara nog så tillräckligt.

Differentiell signal i RF kan uppnås genom att använda en RF-choke som
undertrycker den gemensamma spänningen i RF men inte i likspänning.

\section{Gemensam och differentiell spänning och ström}

När man har ett tre-ledar system som vi har med differentiell matning eller
även om man bara har två ledare men mellan system som har gemensam jord
(gäller också om de bara har RF-koppling en annan väg) så kan man betrakta
de två signal-ledarna antingen som att de har sin individuella spänning och
ström, eller som att de har gemensam och differentiell spänning och ström.

\subsection{Gemensam och differentiell spänning}
\label{comdiffv}

Gemensam spänning och differentiell spänning är de ett alternativt sätt att
betrakta spänning på de bägge ledarna, där man delar upp spänningen i det som
är gemensamt för de bägge spänningarna och det som skiljer dem åt. Man kan
alltså betrakta dem på detta alternativa och oberoende (ortogonala) sättet.

Tänk om vi har två ledare med 10 V och 12 V på sig. De har en tydlig gemensam
spänning och de har en liten skillnad. Den gemensamma spänningen är medeltalet
och det som skiljer dem åt är då den differentiella spänningen. Om vi låter
12 V gå till vår plus pol, dvs. \(V_+ = 12\ V\), och 10 V gå till vår minus pol,
dvs. \(V_- = 10\ V\) så kan vi nu formulera medelvärdet som

\(V_g = \frac{V_+ + V_-}{2} = \frac{12+10}{2} = 11\ V\)

På samma sätt kan man nu formulera det differentiella värdet, avvikelsen från
det gemensamma som

\(V_d = \frac{V_+ - V_-}{2} = \frac{12-10}{2} = 1\ V\)

Försöker vi vända på det och uttrycka de bägge spänningarna uttryckt i de nya
begreppen så finner vi att det låter sig enkelt göra. Genom siffrorna och
resonemang är det ju rimligt att \(V_+\) och \(V_-\) bägge har den gemensamma
spänningen \(V_g\) men att man sedan adderar den med \(V_d\) för \(V_+\)
respektive subtraherar för \(V_-\). Det ger följande formler:

\(V_+ = V_g + V_d\)

\(V_- = V_g - V_d\)

Ett sätt att illustrera skillnaden är t.ex. en transformator. En transformator
med 1:1 lindning kopplas in mellan två balanserade signaler. Transformatorns
primär-lindning kommer att omvandla den differentiella spänningen \(V_d\) till en
motsvarande spänning på utgången. Däremot kommer den gemensamma spänningen att
inte överföras. Transformatorn blir då en isolator för den gemensamma spänningen
precis som vi förväntas oss av en galvanisk isolation.

Isolationen för den gemensamma spänningen i en transformator är dock främst ett
likströmsbeteende, så ju högre frekvens desto bättre koppling, dvs. bättre
isolation. Detta beror på den kapacitiva kopplingen mellan lindningarna som
skapar en ström.

Eftersom nyttosignalen är differentiell kan man ibland medvetet använda den
gemensamma spänningen för att överföra matspänning till t.ex. en mikrofon.
Denna form av matspänning kallas för \emph{fantommatning} (eng. \emph{phantom
power}). Vanligt förekommande spänning är 48 V, och symboliseras med P48.
Det förekommer även på modern Ethernet-utrustning och kallas då för
\emph{Power over Ethernet (PoE)}.

\subsection{Gemensam och differentiell ström}
\label{comdiffi}
\index{RF-choke}
\index{strömbalun}
\index{current balun}

Precis som för spänning kan man beskriva strömmarna i samma ledare som
gemensam och differentiell ström. Vi kan därför återanvända formlerna och bara
byta ut V mot I genomgående och får då:

\begin{eqnarray}
I_+ = & I_g + I_d\\
I_- = & I_g - I_d\\
I_g = & \frac{I_+ + I_-}{2}\\
I_d = & \frac{I_+ - I_-}{2}
\end{eqnarray}

Om vi återgår till transformator-exemplet så kommer det vara den differentiella
strömmen på primär-lindningen som ger upphov till magnetfältet i transformatorn
och som sedan inducerar en differentiell ström i sekundär-lindningen.

Isolationen mellan lindningarna förhindrar att det går en ström mellan dem,
och därför förhindras den gemensamma strömmen vid låga frekvenser. Vid högre
frekvenser kommer dock den kapacitiva kopplingen mellan de två sidorna att
ske varvid en gemensam ström kommer uppstå för högre frekvenser, dvs. för
högre frekvenser kommer isolationen att bli sämre.

Ett intressant specialfall är om vi sätter en ringkärna på vår kabel, lindar
kabeln flera varv om den, eller bara lindar den runt luft. Då kommer strömmen
i den ena ledaren inducera en ström i den andra ledaren och vice versa.
Denna koppling kan liknas vid att vrida en 1:1 transformator 90 grader fel.
Eftersom den inducerade strömmen har motsatt riktning så kommer den motverka
den gemensamma strömmen, men inte den differentiella strömmen. Dessutom kommer
denna koppling bli starkare för högre frekvenser (i den fina teorin) och
därmed skapa en högre isolation för gemensam ström. Detta kallas för
bland annat \emph{RF-choke} (eng. \emph{RF-choke}) och \emph{strömbalun} (eng.
\emph{current balun}). Den kompletterar isolationen hos en transformator
eller löser den nödvändiga isolationen helt på egen hand.

RF-choke är ett oerhört användbart verktyg för att undertrycka RF-strålning
och det man ofta i EMC sammanhang kallar ledningsbunden strålning, som är en
gemensam ström ut på ledarna. Att det är den gemensamma strömmen förstås lätt
eftersom den differentiella strömmen från de bägge ledarna kommer att motverka
varandra i utstrålat magnetfält medans den gemensamma strömmen samverkar och
därför är det enbart den som 

Det är därför man ofta hittar klumpar som sitter
på kablar till t.ex. skärmar. Dessa klumpar är helt enkelt en ringkärna som
förstärker kopplingen mellan ledarna för att undertrycka den gemensamma strömmen
för RF och därmed minska störningen.

\subsection{Generell gemensam och differentiell analys}
\label{comdiffgeneric}
\index{gemensam}
\index{gemensam strömöverföriing}
\index{differentiell}
\index{differentiell strömöverföring}
\index{common mode (CM)}
\index{CM}
\index{differential mode (DM)}
\index{DM}

Efter att ha studerat gemensam och differentiell spänning (kapitel \ref{comdiffv})
och gemensam och differentiell ström (kapitel \ref{comdiffi}) kan vi
sammanfattningsvis konstatera att den grundläggande metoden att omvandla
de individuella spänningarna och strömmarna till \emph{gemensam överföring}
(eng. \emph{common mode (CM)}) och \emph{differentiell överföring}
(eng. \emph{diffrential mode (DM)}) är en kraftfull metod både för att
förstå och avhjälpa problem och uppnå isolation.

För spänning har vi ekvationerna

\begin{eqnarray}
V_+ = & V_{CM} + V_{DM}\\
V_- = & V_{CM} - V_{DM}\\
V_{CM} = & \frac{V_+ + V_-}{2}\\
V_{DM} = & \frac{V_+ - V_-}{2}
\end{eqnarray}

För ström har vi ekvationerna

\begin{eqnarray}
I_+ = & I_{CM} + I_{DM}\\
I_- = & I_{CM} - I_{DM}\\
I_{CM} = & \frac{I_+ + I_-}{2}\\
I_{DM} = & \frac{I_+ - I_-}{2}
\end{eqnarray}

\subsection{Gemensam och diffrentiell impedans}

Precis som man har impedans på ingångar så har man det på ingångar i treledar-
system. Det som är den normala impedansen för en transmissionsledare t.ex. är
egentligen den diffrentiella impedansen, dvs. förhållande mellan den
diffrentiella spänningen och diffrentiella strömmen. Den gemensamma impedansen
är på samma sätt förhållandet mellan gemensam spänning och gemensam ström

\begin{eqnarray}
Z_{DM} = & \frac{U_{DM}}{I_{DM}}\\
Z_{CM} = & \frac{U_{CM}}{I_{CM}}
\end{eqnarray}

Egentligen är det inte så konstigt, om man har en koax-kabel i ett 50 Ohm
system så har sändare och mottagare idealt 50 Ohm som diffrentiell impedans.
I ett system som har isolerad jordning så kan den gemensamma impedansen vara
många megaOhm eller högre, eftersom den ju är isolerad.

\subsection{Obalans}
\index{strömbalun}

Så här långt har huvudsakligen antagit att vi har balans, dvs. att
transformatorer, induktorer mm är ideala och ger lika bra koppling till bägge
sidor. Givetvis finns inte detta i verkligheten, och man har en obalans.
Vid obalans får man signal som är gemensam att läcka över till den som är
diffrentiell och omvänt att diffrentiell läcker över till den gemensamma.
Det resulterar dels i minskad isolation och dels i minskad signal.
I allmänhet är den minskade isolationen värre än förlusten av signal.

I en transformator ligger lindningarna ofta så att den kapacitiva kopplingen
från ena polen på en spole är starkare än från den från den andra polen.
Det ger därför en obalans i hur de kopplar kapacitivt.

I en strömbalun kan den ena ledaren ha något lite längre varv runt kärnan än
den andra. Det ger inte en perfekt 1:1 relation i kopplingen och därmed en
obalans.

I en transformator med mitt-tap kan mitt-tappen sitta lite förskjuten från
riktiga mitten, så att anslutningen av mitt-tappen till jord skapar en
obalans.

Dessa exempel på imperfektion skall man vara medveten om, så att man inte
tillskriver en transformator eller strömbalun en perfekt isolation av
egenskaperna. Snarare skall man förvänta sig att den inte är perfekt och
anpassa design efter det.
