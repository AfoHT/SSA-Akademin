\section{Elektriska kraftkällor}
\marginnote{HAREC a.\ref{HAREC.a.1.2}\label{myHAREC.a.1.2}}

\subsection{Elektromotorisk kraft --- EMK}
\marginnote{HAREC a.\ref{HAREC.a.1.2.1}\label{myHAREC.a.1.2.1}}
\index{elektromotorisk kraft (EMK)}
\index{EMK}
\index{volt (V)}

Det som driver ström genom en elektrisk strömkrets är kretsens elektromotoriska
kraft (EMK).

Måttenheten för EMK är \unit{volt} \unit{[V]}. EMK är summan av de
potentialökningar som uppstår i kretsen. De vanligaste slagen av EMK är:

\begin{itemize}
\item elektromagnetisk EMK som uppkommer i strömledare i magnetfält som
varierar (t.ex. lindningarna i en roterande generator)
\item elektrokemisk EMK som uppkommer i beröringsytan mellan en metallisk
ledare och en elektrolyt (t.ex. battericell)
\item elektrostatisk EMK, till exempel i kondensatorer
\item kontakt-EMK i beröringsytan mellan metaller med olika termoelektrisk
potential eller mellan metall och luftens syre (t.ex. korrosion mellan metaller)
\item termo-EMK som uppkommer i en strömkrets där två sammanlödda metaller med
olika temperatur ingår (t.ex. termokors för strömmätning).
\end{itemize}

\subsection{Polspänning}

Den spänning, som kan mätas mellan kretsens anslutningspoler då kretsen är öppen. 
I och med att kretsen är öppen flyter det heller ingen ström genom den och därmed 
är detta ett specialfall.

\subsection{Inre resistans}

I likhet med att komponenterna i en strömkrets har en viss resistans, har också
en strömkälla en inre resistans.
Den inre resistansen i en strömkälla ingår i kretsens totala resistans.

\subsection{Kortslutningsström}
\marginnote{\textbf{OBSERVERA:} Farliga strömmar kan uppstå om man kortsluter
  batterier eller andra spänningskällor. De kan till exempel snabbt värma upp
  smycken av metall liksom klockarmband, halskedjor och liknande. Tag av sådant
  innan du laborerar med spänningskällor eller arbetar med större batterier.}

Om man på kortaste väg förbinder strömkällans anslutningspoler blir kretsen
totala resistans lika med källans inre resistans. Den kortslutningsström som då
uppstår begränsas enbart av strömkällans polspänning och inre resistans.

Eftersom den inre resistansen oftast är mycket liten blir kortslutningsströmmen
motsvarande mycket hög.

\subsection{Serie- och parallellkopplade kraftkällor}
\marginnote{HAREC a.\ref{HAREC.a.1.2.2}\label{myHAREC.a.1.2.2}}
\marginnote{\textbf{OBSERVERA:} Koppla inte nätanslutna spänningskällor,
  nätaggregat, varken i parallell- eller seriekoppling utan att verifiera att de
  är gjorda för och tål dett. Olyckliga fel kan annars uppstå som ger
  strömrusning eller de går sönder.}

\subsubsection{Seriekopplade kraftkällor}

För att uppnå en högre total spänning (EMK) kan flera kraftkällor
(delspänningar) kopplas i en slinga efter varandra. Detta kallas seriekoppling.
Seriekopplade delspänningar verkar med eller mot varandra, beroende på deras
inbördes polariteter. Den totala spänningen över kopplingen är summan av de
ingående delspänningarna, med hänsyn taget till deras polariteter.

\subsubsection{Parallellkopplade kraftkällor}

För att erhålla högre ström, kan flera svagare kraftkällor parallellkopplas. Vid
parallellkoppling erhålls däremot inte högre spänning.

Vid parallellkoppling av kraftkällor \textbf{måste} deras polaritet vara lika,
annars uppstår strömrusning!

För minsta utjämningsström mellan parallellkopplade kraftkällor bör även deras
polspänning och inre resistans vara så lika som möjligt.
