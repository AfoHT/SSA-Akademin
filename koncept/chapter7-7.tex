\section{Brus och länkbudget}

\subsection{Allmänt}

Den mottagna signalens kvalite kan ofta sammanfattas med dess signal-brus
förhållande.
För att kunna estimera det behöver man dels förstå själva länk-budgeten som
ger en uppfattning om hur stark signal man får, men även förstå de olika
bridragen av brus som sätter det effektiva brusgolvet.

\subsection{Brus}
\textbf{HAREC a.\ref{HAREC.a.7.17}\label{myHAREC.a.7.17}, a.\ref{HAREC.a.7.18}\label{myHAREC.a.7.18}}
\index{brus}
\index{atmosfäriskt brus}
\index{brus!atmosfäriskt}
\index{galaktiskt brus}
\index{brus!galaktiskt}
\index{termiskt brus}
\index{brus!termiskt}

Det finns flera källor till brus, atmosfäriskt brus, galaktiskt brus samt
termiskt brus.

Atmosfäriskt brus (eng. atmospheric noise) uppstår på grund av blixtar som
sedan sprids.
Över hela jorden sker hela tiden blixtnedslag, och dess starka impulser sprider
sig precis som radiovågor och ger en grundläggande störning i kortvågsbandet.
Atmosfäriskt brus identifierades 1925 av Karl Jansky.

Galaktiskt brus (eng. galactic noise) kommer huvudsakligen från centrum av
Vintergatan, och är huvudsakligen termiskt brus från den stora ansamlingen av
stjärnor i mitten av Vintergatan.
Galaktiskt brus kommer från den delen av himlen som för stunden har mitten av
Vintergatan, så det är riktningskänsligt.

Termiskt brus är mottagarens interna brus, se \ref{termisktbrus}.

\subsection{Länkbudget}
\textbf{HAREC a.\ref{HAREC.a.7.20}\label{myHAREC.a.7.20}}
\index{länkbudget}

För att kunna estimera den upplevda signalkvaliten så gör man en så kallad
länkbudget (eng. link budget).
Länkbudgeten sammanställer hur signalstyrkan respektive brus varierar längs en
länk med dess förstärkningar och dämpningar.
I slutet av länkbudgeten kan sedan det upplevda signal-brus-förhållandet
enkelt estimeras.
En väl utförd länkbudget kan därför skapa god förståelse för länkens brister
så att förbättringar kan göras.

\subsubsection{Dominant störkälla}
\textbf{HAREC a.\ref{HAREC.a.7.20.1}\label{myHAREC.a.7.20.1}}

I en noggrann model så skall alla bruskällor från källa till mottagare
listas, justeras för gain och sammanställas.
I praktiken så har man en dominant störkälla, typiskt bruset på bandet
(eng. band noise) eller mottagarens interna brus (eng. receiver noise),
varvid de övriga bidragen har liten påverkan på den totala uträkningen.
Det är därför praktiskt att fort estimera om det är brus på bandet eller
mottagarens brus som dominerar, vartefter man enbart räknar med den
dominerande bruskällan.

Som tumregel kan man säga att för kortvåg är oftast bruset på bandet
den dominerande bruskällan, emedans för högre band så kommer det interna
bruset att dominera, och dämpningar i kablar bli allt mer märkbart.

\subsubsection{Minimal signal-brus-förhållande}
\textbf{HAREC a.\ref{HAREC.a.7.20.2}\label{myHAREC.a.7.20.2}}

Det är också till stor hjälp att fort etablera det minimala
signal-brus-förhållandet (eng. minimum signal to noise ratio)
som man kan tolerera.
Genom att jämföra länkbudgeten mot detta kan man fort avgöra om det är
tillräckligt bra eller behöver ändras.

Har man för lågt signal-brus-förhållande mot minimum, så behöver man öka
förstärkningen eller oftast minska förlusterna i länkbudgeten.

\subsubsection{Minimal mottagen signalstyrka}
\textbf{HAREC a.\ref{HAREC.a.7.20.3}\label{myHAREC.a.7.20.3}}

Om den dominanta störkällan är det interna bruset, så måste man öka
signalstyrkan in till mottageren, det ger minimal mottagen signalstyrka
(eng. minimum receiver signal power).

\subsubsection{Brusfaktor}
\index{brus}
\index{brusfaktor}
\index{brus!brusfaktor}
\index{noise factor}
\index{NF}
\index{brus!noise factor}
\index{brus!NF}
\index{LNA}

För högre frekvenser tenderar brus domineras av mottagarens interna brus,
samtidigt som kabelförluster börjar bli märkbara.
För sådana fall kan det vara lämpligt att installera en lågbrusig förstärkare
(eng. low noise amplifier (LNA)) före mottagaren.
Även den försärkaren har dock egenbrus som sedan förstärks.
Brusfaktor (eng. noise factor (NF)) ger förhållandet mellan en förstärkares
egenbrus i förhållande till det termiska bruset för ett motstånd på dess
ingång. Brusfaktor redovisas oftast i dB, som varande dB över brusgolvet.

En förstärkares egenbrus kommer givetvis förstärkas, och därför kommer bruset
på utgången vara brusfaktorn plus förstärkningen, räknat i dB.
Exempelvis kommer en försärkare med 4,5 dB i brusfaktor och 20 dB förstärkning
ha brus på 24,5 dB över brusgolvet.
En efterföljande förstärkare med 10 dB brusfaktor kommer inte signifikant
bidra med brus, eftersom föregående steg har 14,5 dB högre brus än egenbruset.
För detta fall är den första förstärkaren dominant.

Eftersom kabeldämpning kan vara signifikant, så kommer signalen dämpas genom
kabeln.
Givet att vi har 15 dB dämpning i kabeln, en signal 40 dB över brusgolvet och
en 20 dB förstärkare med brusfaktor 4,5 dB, var ska vi sätta förstärkaren?

Om förstärkaren sitter efter kabeln så kommer signalen dämpas först i kabeln,
bruset kommer läggas på och sedan kommer det förstärkas 20 dB.
Det ger 40 dB minus 15 dB plus 20 dB för signalen, dvs. 45 dB.
För bruset får vi 4,5 dB plus 20 dB dvs. 24,5 dB.
För detta fallet får vi ett signal-brus-förhållande på 45 dB minus 24,5 dB,
dvs. 20,5 dB, givet att det är internbruset som är dominerande.

Om förstärkaren sitter före kabel så kommer signalen först förstärkas och
sedan dämpas i kabeln.
Det ger 40 dB plus 20 dB minus 15 dB för signalen, dvs. 45 dB.
För bruset får vi 4,5 dB plus 20 dB minus 15 dB dvs. 9,5 dB.
För detta fallet får vi ett signal-brus-förhållande på 45 dB minus 9,5 dB,
dvs. 35,5 dB, givet att det är internbruset som är dominerande.

Med detta exempel ser vi hur en länkbudget hjälper oss att få
signal-brus-förhållandet att gå från 20,5 dB till 35,5 dB enbart genom att
ändra placeringen av LNA i systemet.

\subsubsection{Vägförlust}
\textbf{HAREC a.\ref{HAREC.a.7.20.4}\label{myHAREC.a.7.20.4}}
\index{vägförlust}
\index{path loss}
\index{Fresnelzon}
\index{närfält}

Den dämpning som signalen har i fri-rymds förlust, på grund av dess avtagande
fältstyrka kallas även för vägförlust (eng. path loss).
Ytterligare förluster kan förekomma på grund av vegetation, delvis täckt
Fresnelzon, studsar mot jonosfär mm.

Fri-rymds förlusten avtar med kvadraten på avståndet, dvs. 6 dB på dubblat
avstånd och det är i allmänhet den dominerande effekten när man lämnat
antennens närfält.

\subsubsection{Antennförstärkning och kabelförluster}
\textbf{HAREC a.\ref{HAREC.a.7.20.5}\label{myHAREC.a.7.20.5}}

En antenns direktivitet ger antennen en antennförstärkning (eng. antenna gain)
då den i en viss riktning har en förmåga att ha högre gain än en enkel dipol.

Antennens förmåga att undertrycka andra signaler, t.ex. som mätt med
fram-back-relationen, ger också en undertryckning av oönskade signaler och
atmostfäriskt brus.
Det kan därför vara värt att inte enbart mäta antennens förstärkning av
önskad signal, utan även räkna på dess förmåga att ta in oönskat brus och
störande signaler.

Anslutna kablar kan ha signifikant påverkan på både sänd och mottagen
signalstyrka då kabelförlusterna (eng. transmission line losses) kommer dämpa
signaler.
Kabelförluster beror på hur lång kabeln är, vilken kabel det är samt vid
vilken frekvens man använder.
Som regel har högre frekvenser högre dämpning.
Både storleken på kabeln och val av dielektrum påverkar förlusten i kabeln.


\subsubsection{Minsta sända signalstyrkan}
\textbf{HAREC a.\ref{HAREC.a.7.20.6}\label{myHAREC.a.7.20.6}}

En sändare har en varierande uteffekt, och eftersom man försöker åstakomma en
uppskattning på sämsta signal-brus-förhållandet så är det inte maxeffekten
eller ens medel effekten som blir den intressanta, utan den minsta sända
signalstrykan (eng. minimum transmitter power).
Genom att använda sig av den i beräkningen på sin länk-budget så försäkrar man
sig om att länk-budgeten hanterar sämsta tänkbara fall, och för de fall som
sändaren är starkare så får man alltså bättre signal än den lägsta man
tolererar.
På detta sätt bygger man sig marinaler i beräkningen.
