\section{Trafikförkortningar, vanliga i amatörradio}

Utöver Q-koden och klartext används vid morsetelegrafering även andra
trafikförkortningar. Eftersom det internationella radiospråket är
engelska, är förkortningar av engelska ord vanligast.  Förkortningar
bör emellertid inte användas i onödan. En ovan operatör vid
motstationen kan då få svårt att förstå meddelandet.

\subsection{Urval för radioamatörer}

I CEPT-rekommendation T/R 61-02 nämns utöver Q-koden följande övriga
trafikförkortningar, som berör amatörradio.  Radioamatörerna använder
i praktiken många fler trafikförkortningar än dessa. En lista kan
beställas från SSA:s kansli.

I reglementsprovet för radioamatörcertifikat ingår frågor om
trafikförkortningar, se tabell \ref{tab:trafikförkortningar}.

\begin{table}
  \label{tab:trafikförkortningar}
  \caption{Trafikförkortningar - urval för radioamatörer}
  \begin{tabular}{lll}
    Förkort- & & \\
    ning & Engelskt uttryck & Svensk betydelse \\
    \hline
    BK & break & avbryt(-a) (sändningen) \\
    CQ & ``seek you'' & allmänt anrop, till alla \\
    CW & continuous waves & telegrafi (A1A) \\
    DE & franska ``de'' & från ..... (anropssignal) \\
    K  & come & ``kom'' \\
    MSG & message & meddelande, telegram \\
    PSE & please & var god (att \dots) \\
    R & received & allt uppfattat, mottaget \\
    RX & receiver & mottagare \\
    TX & transmitter & sändare \\
    UR & your & din, ditt, dina, er \\
  \end{tabular}
\end{table}

Utöver ovanstående trafikförkortningar upptas i CEPT-rekommendationen
även följande bokstavskombinationer, vilka används i teleprintertrafik
i stället för motsvarande morsetecken, slagna utan tecken mellanrum.
(Strecket ovanför bokstäverna betecknar att det inte finns något
mellanrum).

\begin{tabular}{lll}
  \(\overline{\mathrm{AR}}\) & sluttecken & \(+\) \\
  \(\overline{\mathrm{VA}}\) eller \(\overline{\mathrm{SK}}\) & avslutningstecken & @ \\
\end{tabular}

Ett exempel på en avsnitt ur en amatörradiosändning, där
trafikförkortningar används särskilt flitigt:

``gm es tnx vy much om fer ur rprt. u are cmg in hr ufb. my tx is
.... and rx .... anta 3 el beam . condx hr gud mni dx stns hrd . wl nw
nil so tks es 73``

I klartext ser exemplet ut så här: ``good morning and thank you very
much Old Man for your report. You are coming in here ultra fine
business. My transmitter is .....  and receiver .. ... antenna is a 3
element beam. Conditions here are good many stations heard. Weil now
nothing for you so thanks and kindest regards``

I reglementsprovet för radioamatörcertifikat ingår frågor om
trafikförkortningar.

Vidare upptas i CEPT -rekommendationen bokstavskombinationen RST som
en trafikförkortning. Denna får tydas som en fråga eller anmodan om
signal rapport.

Mer om detta under 13. stationsdagbok och Appendix J.
