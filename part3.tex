\part{REGLER OCH TRAFIKMETODER}

Naturlagar begränsar frekvensområdet för radiosändningar. Alla
radiosändningar måste ske inom samma utrymme. En del sändningar är
riktade till många lyssnare. Andra sändningar är mellan två
personer. Ingen part vill bli störd av en annan. Intressena är
många. Eftersom radiosändningarna blir fler och alla tar ett utrymme i
anspråk, så är det nödvändigt att de görs på ett frekvenseffektivt
sätt.

För att styra detta samråder ländernas administrationer och
radiotjänster om hur frekvenserna och utrymmet för radiokommunikation
skall fördelas och användas.  Överenskommelserna omfattar inte bara
frekvenstilldelning utan även prioriteringar om nyttjanderätt,
sändningsslag, effekter, räckvidder m.m.

Liksom det finns lagar och trafikbestämmelser för flyg, sjöfart och
landtrafik så regleras sedan mycket länge även radiotrafik av alla de
slag. Utöver nationella regler finns det mellanstatliga (bilaterala),
regionala och internationella överenskommelser om radiotrafik. Detta
gäller även amatörradiotrafik, som är en internationell radiotjänst.

De frekvensband som tilldelas amatörradion är sålunda överenskomna vid
internationella konferenser, där teleadministrationer och
radiotjänster jämkar samman sina intressen. Radioamatörerna,
representerade av IARU, verkar därvid för sin tilldelning av önskvärda
frekvensområden. De svenska föreskrifterna för amatörradio påverkas
alltså påtagligt av internationella intressen och överenskommelser.

Den \emph{internationella telekonventionen - ITC -} är den
överenskommelse på vilken verksamheten inom den \emph{internationella
  teleunionen - ITU} - bygger. Gällande konvention antogs 1982 och
ratificerades (lagfästes) av Sverige 1985 (SÖ 1985:66). Konventionen
kompletteras av det internationella Radioreglementet (RR), vilket
omfattar huvudregler som överenskommits mellan alla länder inom ITU.

% TODO Behöver uppdateras med nu gällande lag

Konventionen och radioreglementet är bindande för alla stater som
ratificerat konventionen. De avsteg, som ett land vill göra och övriga
länder godtar, skrivs in som s.k. fotnoter. Radioreglementet omfattar
alla radiotjänsters verksamhet, däribland Amatör- och
amatörsatellittjänsterna.

\textbf{ OBSERVERA!  Som radioamatör är Du skyldig att följa gällande
  bestämmelser för amatörradioanvändning i det land som Du vistas i.
  Förvissa Dig om att Du har senaste utgåvan!  Vid osäkerhet -
  rådfråga PTS!}
